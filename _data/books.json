[
  {
    "title": "เมื่อข้าพเจ้าเขียนย่ำแดนมังกร",
    "path": "/assets/images/4_201.jpg",
    "detail": "\"เมื่อข้าพเจ้าเขียนย่ำแดนมังกร\" เป็นคำบรรยายพระราชนิพนธ์ที่สมเด็จพระเทพรัตนราชสุดาฯ สยามบรมราชกุมารีได้ทรงบรรยายเรื่อง ย่ำแดนมังกร แก่นักศึกษาชั้นปีที่ 1 มหาวิทยาลัยธรรมศาสตร์ ศูนย์รังสิตฟังเมื่อปี พ.ศ. 2533 เนื้อหาสาระเปี่ยมด้วยข้อพินิจทรงคุณค่า และครอบคลุม อันทำให้ผู้ฟัง เข้าใจ และซาบซึ้งยิ่งสมเด็จพระเทพรัตนฯ ทรงพระปรีชาสามารถด้านจีนวิทยาอย่างถ่องแท้ ในการเสด็จพระราชดำเนินเยือนประเทศจีนแต่ละครั้ง ได้เสด็จทอดพระเนตรศิลปวัตถุที่จัดแสดงตามสถานที่สำคัญ รวมถึงวัฒนธรรมความเป็นอยู่ของประเทศจีนในแง่มุมต่างๆ คำบรรยายที่ทรงแสดงในครั้งนั้น จึงไม่ได้มาจากการศึกษาเนื้อหาความรู้จากตำรับตำราทั่วไปหรือจากการได้เห็นได้ชมมามากอย่างหนึ่งอย่างใด หากแต่เป็นคำบรรยายของผู้ที่ทั้งได้ศึกษา ได้เห็นและมีประสบการณ์ความเข้าใจประเทศจีนอย่างแจ้งชัด"
  },
  {
    "title": "ความรักใดจะไม่ปวดร้าว",
    "path": "/assets/images/4_202.jpg",
    "detail": "\"ความรักใดจะไม่ปวดร้าว\" เล่มนี้ สะท้อนให้เห็นปัญหาสังคมสมัยใหม่ของหนุ่มสาวชาวจีน อันส่งผลต่อนิยามของความรักในมิติต่างๆ โดยเฉพาะจากมุมมองของผู้หญิง ผู้เป็นทั้งแม่และภรรยา เริ่มต้นด้วยการตั้งคำถามกับค่านิยมเก่าที่บูชาเทิดทูนความรัก ทั้งความรักของพ่อแม่ ความรักของหนุ่มสาว ความรักของเพื่อน และจบลงอย่างชาญฉลาด ด้วยความตระหนักรู้ของตัวละครเอกว่า... \"ไม่มีความรักใดจะไม่ปวดร้าว แต่ผู้จะเปลี่ยนความปวดร้าวนี้เป็นปีติสุขได้นั้นก็คือ ผู้มีความรักนั้นเอง\"",
    "extra": "- เป็นพระราชนิพนธ์แปลใน \"สมเด็จพระเทพรัตนราชสุดาฯ สยามบรมราชกุมารี\" ที่แสดงถึงพระปรีชาสามารถยิ่งด้านอักษรศาสตร์
    - ดำเนินเรื่องด้วยเนื้อหาเข้มข้น สอดแทรกทั้งอารมณ์สุขและเศร้า ทั้งยังสะท้อนสังคมชาวจีนสมัยใหม่ได้อย่างลื่นไหลน่าติดตาม
    - ภาพวาดประกอบภายในเล่มสวยงามสะดุดตา และสะท้อนบุคลิกตัวละครได้อย่างชัดเจน"
  },
  {
    "title": "มองสังคมจีนผ่านวรรณกรรม",
    "path": "/assets/images/4_203.jpg",
    "detail": "ปาฐกถาทรงบรรยายและพระราชนิพนธ์ บทความเรื่อง \"มองสังคมจีนผ่านวรรณกรรม\" ซึ่งสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีทรงแสดงและทรงเรียงร้อยในการสัมมนาทางวิชาการ \"70 ปี แห่งการสถาปนาสาธารณรัฐประชาชนจีน ค.ศ. 1949\" เมื่อวันที่ 16 กันยายน พ.ศ. 2562 ณ โรงเรียนนายร้อยพระจุลจอมเกล้านั้น ดุจดั่งหน้าต่างที่เผยความรู้ความเข้าใจ เกี่ยวกับสังคมจีนผ่านถ้อยคำและความคิดที่กลั่นกรองเรียงร้อยผ่านนวนิยาย บทละคร และเรื่องสั้น จากนักเขียนจีน ร่วมสมัย 13 ท่าน \"นวนิยายสามารถเป็นข้อมูลหลักฐานเสริม ที่ใช้ศึกษาประวัติศาสตร์สังคมได้ในหลายแง่มุม นวนิยายจีนที่แปลมา...มีทั้งที่เหมือนดั่ง บันทึกประวัติศาสตร์ผ่านวรรณกรรม เรื่องที่สะท้อนชีวิตสังคมหมู่บ้าน เรื่องที่สะท้อนวิถีชีวิตค่านิยมในสังคมจีนปัจจุบันในเมืองใหญ่ วรรณกรรมแปลเหล่านี้มีคุณค่าที่จะอ่านเสริม เพื่อเพิ่มพูนการเรียนรู้เกี่ยวกับสังคมจีน\""
  },
  {
    "title": "ไปอิ๋นน่า หมู่บ้านลับลี้ริมฝั่งน้ำ",
    "path": "/assets/images/4_204.jpg",
    "detail": "\"ไป๋อิ๋นน่า หมู่บ้านลับลี้ริมฝั่งน้ำ\" ประกอบด้วยวรรณกรรมจีน 4 เรื่องของ 3 นักเขียนชื่อก้องในวงวรรณกรรมจีนร่วมสมัย ผู้อ่านจะได้ซึมซับทั้งอรรถรสความงามด้านภาษา และความงดงามของความสัมพันธ์ในรูปแบบต่างๆ รวมทั้งความรู้ด้านวัฒนธรรมประเพณีของสังคมจีนจากอดีตถึงปัจจุบันผ่านเรื่องราวของตัวละครหลักในเรื่อง เรื่อง \"ไป๋อิ๋นน่า\" ของ \"ฉือจื่อเจี้ยน\" เป็นนวนิยายสมัยใหม่อันใช้สัญลักษณ์งดงามยิ่งจากฉากธรรมชาติที่พิเศษเข้มข้น ทั้งงดงามและโหดร้ายในเวลาเดียวกันมาอธิบายสัจธรรมในหัวใจมนุษย์ ส่วนเรื่องสั้นร่วมสมัยอีก 3 เรื่อง คือ \"คำไว้อาลัยหมา\" ของ \"มั่วเหยียน\" รวมถึง \"ซุปที่อร่อยช่างน่ากลัวยิ่ง\" และ \"กินหม้อไฟในหน้าร้อน\" ของ \"ซูเฉี้ยว\" ก็เป็นเรื่องสั้นที่สร้างอารมณ์สะเทือนใจแก่ผู้อ่านได้อย่างละเมียดละไม",
    "extra": "- เป็นพระราชนิพนธ์แปลในสมเด็จพระเทพรัตนราชสุดาฯ สยามบรมราชกุมารี ที่แสดงถึงพระปรีชาสามารถยิ่งด้านอักษรศาสตร์
    - เนื้อหาสะท้อนความรู้ด้านวัฒนธรรมประเพณีของสังคมจีนจากอดีตถึงปัจจุบัน
    - ภาพประกอบ 4 สี สวยงาม มีภาคผนวกท้ายเล่มให้ความรู้เกี่ยวกับเมืองเฮย์หลงเจียง ซึ่งผู้เขียนเซตเป็นฉากในเรื่องไป๋อิ๋นน่าให้กระจ่างเพื่อต่อยอดความรู้ให้ผู้อ่าน"
  },
  {
    "title": "ศิลปะจีน",
    "path": "/assets/images/4_205.jpg",
    "detail": "\"ศิลปะจีน\" เล่มนี้ เป็นปาฐกถาใน \"พระราชนิพนธ์ในสมเด็จพระเทพรัตนราชสุดาฯ สยามบรมราชกุมารี\" ซึ่งทรงบรรยายไว้เมื่อวันที่ 30 ธันวาคม พ.ศ. 2548 มีความยาวประมาณ 2 ชั่วโมงเศษ แม้เวลาที่ทรงบรรยายจะไม่นานนัก แต่เนื้อหาสาระนั้นเปี่ยมด้วยคุณค่า ครอบคลุมศิลปะจีนแขนงต่างๆ ครบถ้วนทั้งด้านทัศนศิลป์ ศิลปะการแสดง และวรรณศิลป์ อีกทั้งยังได้ทรงฉายภาพงานศิลปะประเภทต่างๆ ที่คัดสรรแล้วอีกประมาณ 130 ภาพ ประกอบการบรรยาย อันทำให้ผู้ฟังเข้าใจได้ซาบซึ้ง ปาฐกถาที่ทรงแสดงในครั้งนั้น มิใช่คำบรรยายของผู้ที่ศึกษาเนื้อหาความรู้จากตำรับตำราทั่วไป หรือจากการได้เห็นได้ชมมามากอย่างหนึ่งอย่างใด หากแต่เป็นคำบรรยายของผู้ที่ทั้งได้ศึกษา ได้เห็น และมีประสบการณ์ความเข้าใจศิลปะจีนอย่างแจ่มชัดพร้อมข้อมูล",
    "extra": "- ได้รับสาระความรู้ทางศิลปะจีนแขนงต่างๆ ทั้งด้านทัศนศิลป์ ศิลปะการแสดง และวรรณศิลป์อย่างครบถ้วน
    - อ่านง่าย พิมพ์ 4 สี มีภาพศิลปะแขนงต่างๆ ของจีนเป็นภาพประกอบทั้งเล่ม"
  }
]
